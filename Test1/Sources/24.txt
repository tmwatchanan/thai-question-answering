ลัลณ์ลลิน เตจะสา เวศซ์ (ชื่อเดิม: เวณิกา เตจะสา) ชื่อเล่น เฌอเบลล์ (ชื่อเล่นเดิม: เบลล์) เกิด 28 กุมภาพันธ์ พ.ศ. 2535) เป็นคน เชียงใหม่ ตั้งแต่กำเนิด ภูมิลำเนาอยู่ที่ ภูเก็ต เป็นนักแสดงสังกัด เอ็กแซ็กท์ ผลงานละครเรื่องแรกคือ บทบาท เทเรซ่า นางเอกร่วมในละครเรื่อง ลิขิตฟ้าชะตาดิน ออกอากาศทาง ช่อง 5 ละครที่ทำให้มีชื่อเสียงโด่งดังคือ ดอกโศก และการพลิกบทร้ายครั้งแรก ใน สื่อริษยา
เฌอเบลล์มิได้เป็นลูกครึ่งแม้มีทั้งชื่อเล่นและนามสกุลคล้ายคนต่างชาติ ทั้งนี้นามสกุลเวศซ์นั้นเป็นของบิดาบุญธรรมซึ่งเป็นชาวเบลเยียม ส่วนชื่อเฌอเบลล์มาจากการนำคำภาษาฝรั่งเศส 2 คำมาประสมกัน คือ "เชรี" (chérie) แปลว่า ผู้เป็นที่รัก กับ "แบล" (belle) แปลว่า สวย[4] ปัจจุบัน เฌอเบลล์สำเร็จการศึกษาระดับปริญญาตรีจากคณะนิเทศศาสตร์ มหาวิทยาลัยรังสิต