การสู้วัวกระทิงเป็นรูปแบบการต่อสู้ ศิลปะ การกีฬา วัฒนธรรมที่ชาวสเปนภูมิใจและสืบทอดมายาวนานตั้งแต่ยุคโรมัน เริ่มขึ้นในศตวรรษที่ 8 เดิมเป็นกีฬาของชนชั้นสูง จนกระทั่งมาถึงสมัยหนึ่ง กษัตริย์ได้สั่งห้ามมิให้ชนชั้นสูงจัดการแข่งขันกีฬาชนิดนี้อีก คนสามัญธรรมดาจึงรับเอากีฬานี้มาเล่นเสียเอง ปัจจุบันกีฬาชนิดนี้ได้รับความนิยมและมีชื่อเสียงไปทั่วโลก เทศกาลสู้วัวนี้จะจัดขึ้นตั้งแต่เดือนมีนาคมไปจนถึงเดือนตุลาคม เทศกาลสู้วัวที่มีชื่อเสียงที่สุดคือเทศกาล San Isidro (ซาน อิสิโดร) ในกรุงมาดริดที่จะจัดขึ้นต่อเนื่องกันเป็นเวลา 27 วัน ในแต่ละปี มีวัวมากกว่า 40,000 ตัวถูกสังหารอย่างโหดร้ายในสังเวียนสู้วัวของสเปน นักเที่ยวชาวต่างประเทศที่ได้มีโอกาสชมการสู้วัวส่วนใหญ่ไม่ปรารถนาที่จะได้ดูมันอีก พวกเขารู้สึกขยะแขยง รังเกียจ และเศร้าใจ ในภาพความเหี้ยมโหดที่ได้เห็น               
อันที่จริงแล้ว คำว่า "การสู้วัว" นั้นเป็นการเรียกชื่อที่ผิดข้อเท็จจริงอย่างมาก เพราะมันเป็นการต่อสู้แข่งขันที่มีศักดิ์ศรีความสมน้ำสมเนื้อกันน้อยมาก ระหว่างมาตาดอร์ (ภาษาสเปน หมายถึง นักฆ่า) ผู้กวัดแกว่งดาบอย่างคล่องแคล่วว่องไวกับวัวที่มึนงง ว้าวุ่น ถูกทำร้ายจนพิการ ถูกข่มขู่ทรมานจนเสียขวัญ และถูกทอนกำลังจนอ่อนล้าเจียนสิ้นแรงล้มลงผู้สนับสนุนรายใหญ่ที่สุดของเกมสู้วัวก็คืออุตสาหกรรมการท่องเที่ยว ตัวแทนบริษัทท่องเที่ยวและผู้จัดรายการสู้วัวต่างโหมประโคมว่าการสู้วัวนั้นเป็นการต่อสู้ที่สนุกสนานและยุติธรรม แต่สิ่งที่เขาไม่เอ่ยถึงก็คือวัวนั้นไม่เคยมีโอกาสป้องกันตัวเองและยิ่งมีโอกาสน้อยมากที่จะรอดชีวิตไปได้ วัวนั้นจะถูกทอนกำลังให้อ่อนล้าก่อนอย่างจงใจด้วยวิธีการหลายแบบ เช่นปล่อยกระสอบทรายหล่นทุบลงบนหลังของมัน ส่วนการใช้ยานั้นเป็นเรื่องปกติธรรมดามากจากการศึกษาของนักวิทยาศาสตร์จากมหาวิทยาลัย Salamanca ของสเปน พบว่า วัวสำหรับใช้ในการสู้วัวจำนวน 20 เปอร์เซนต์ถูกวางยาก่อนที่จะถูกปล่อยลงสนาม ในการสุ่มตัวอย่างวัว 200 ตัว พบว่าหนึ่งในห้าของจำนวนนี้มีการทายาแก้อักเสบเพื่อช่วยปกปิดบาดแผลต่าง ๆ ที่เกิดจากการทอนกำลังของมันก่อนหน้านี้ อีกวิธีหนึ่งที่ใช้กันโดยปกติคือการ "เล็ม" เขาของวัวโดยการเลื่อยปลายเขาของมันออก 2-3 นิ้ว เขาของวัวก็เช่นเดียวกับหนวดของแมว มันใช้เป็นเครื่องนำทาง การถูกเปลี่ยนแปลงอย่างฉับพลันจะทำให้การทำงานของมันเสียศูนย์ไป การตัดเขานั้นเป็นสิ่งผิดกฎหมาย ดังนั้นบางครั้งหลังจบการต่อสู้จะมีการตรวจสอบโดยสัตวแพทย์