ชาวตุรกีหลายพันคน เข้าร่วมงานเทศกาลชนอูฐประจำปี โดยในปีนี้มีอูฐร่วมต่อสู้ 65 คู่ ซึ่งตัวใดชนะ เจ้าของจะได้รับพรมเป็นรางวัล วิธีการแข่งขันจะมีการจับคู่อูฐตัวผู้ 2 ตัวต่อตัวเมียหนึ่งตัว แล้วให้ตัวผู้ต่อสู้กันเพื่อแย่งตัวเมีย ถ้าตัวใดล้มลงหรือวิ่งหนีจากสนามจะถือว่าแพ้ แต่เนื่องจากอูฐแต่ละตัวมีราคาแพงและยังเป็นเครื่องบ่งบอกสถานะ ดังนั้นบรรดาเจ้าของจึงต้องป้องกัน และเมื่อเห็นว่าต่อสู้รุนแรงเกินไปจะจับแยก ทำให้มีอูฐที่แข่งเสมอกันเป็นส่วนมาก
ทั้งนี้ งานแข่งขันชนอูฐ เป็นประเพณีที่จัดต่อเนื่องกว่า 100 ปี ในช่วงฤดูหนาว ซึ่งบรรดาชาวไร่ชาวสวนไม่สามารถทำมาหากินได้ จึงนำอูฐที่อยู่ในช่วงติดสัดไปแข่งขัน ซึ่งถ้าอูฐตัวไหนชนะ ก็จะมีผู้มีอันจะกินติดต่อซื้อไปร่วมฝูงเพื่อเสริมบารมีตัวเองด้วย