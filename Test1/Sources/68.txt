น้ำพุร้อนสันกำแพง ตั้งอยู่ใน อำเภอสันกำแพง จังหวัดเชียงใหม่ อยู่ห่างจากตัวเมืองประมาณ 34 กิโลเมตรนับ เป็นแหล่งน้ำพุร้อนที่มี ชื่อเสียงมาเนิ่นนานควบคู่กับการท่องเที่ยวของเมืองเชียงใหม่ บรรยากาศร่มรื่น สวยงาม ล้อมรอบไปด้วยภูเขาธรรมชาติ ไม้ดอก นานาพรรณ และได้ตื่นตาตื่นใจกับความมหัศจรรย์ธรรมชาติที่ี่ มาจากความเปลี่ยนแปลงจากใต้พื้นโลกก่อกำเนิดน้ำร้อนที่มี อุณหภูมิถึง 100 องศาเซลเซียส น้ำร้อนอันเดือด พล่านพุ่งขึ้นจากใต้พื้นพิภพสู่ท้องฟ้าสูงถึง 15 เมตร เป็นธรรมชาติที่น่าทึ่งอย่างมาก
ด้านหน้าทางเข้าเป็นลานจอดรถกว้างขวางมีซุ้มบริการอาหารเครื่องดื่มมากมายหลายร้าน โดยเฉพาะไข่ชนิดต่าง ๆ บริเวณทางเข้า ไปยังน้ำพุร้อน จัดเป็นห้องแถวยาวเป็นร้านขายสินค้าของที่ระลึกและ ของดีเมืองสันกำแพง และ ของจังหวัดเชียงใหม่หลายชนิด มีทั้งผ้าทอล้านนา ร่มบ่อสร้าง ของตกแต่งบ้าน สมุนไพร ผลไม้ชนิดต่าง ๆ อาหารแปรรูป เครื่องปั้นดินเผา ไม้แกะสลักและอีกหลาย ชนิดให้เราได้ชมและเลือก ซื้อหาเป็นของ ฝากกลับ บ้าน แต่ละอย่างล้วนแล้วแต่เป็นสินค้าคุณภาพที่มาจากภูมิปัญญาท้องถิ่น ที่น่ายกย่อง เป็นแหล่งรวมสินค้าของฝากของภาคเหนืออีกแห่งหนึ่ง
ถัดจากอาคารขายของที่ระลึกก็เป็นส่วนของสวนดอกไม้ ที่จัดไว้อย่างสวยงามตามฤดูกาลมีทั้งดอกไม้เมืองหนาว ร้อน, ฝน และถ้าเข้ามาเที่ยวในหน้าหนาวดอกไม้หน้าหนาวของที่นี่ก็มีไห้ชมเยอะพอสมควรและสวยงามเต็ม สนามหญ้า ไปหมดทั่วบริเวณทำเป็น ถนนเล็ก ๆ รอบสวนดอกไม้ สำหรับเดินชมทำธรรมชาติเราสามารถ ใช้เส้น ทางนี้ในการเดินศึกษาธรรมชาติได้อีกกิจกรรมหนึ่ง ภายในมีดอกไม้สวยงาม และมีให้ชมทุกฤดูกาลท่องเที่ยว ตลอดเส้นทางเดินไปยังน้ำพุร้อนทั่วบริเวณก็เต็มไปด้วยแมกไม้ป่านานาชนิด ทั้งต้นใหญ่ต้นเล็กที่ช่วยให้ร่มเงา สำหรับนักท่องเที่ยวที่เข้าไปพักผ่อนด้านในทั่วบริเวณ มีซุ้มที่นั่งพักผ่อนทานอาหารและจัด ชุดโต๊ะเก้าอี้ตามร่มไม้ อยู่ทั่วบริเวณทางไปตัวน้ำพุร้อน
ตลอดทางเดินมีธารน้ำแร่ร้อนทีไหลคดเคี้ยวมาจากตัวน้ำพุร้อนทางด้านบน โดยได้จัดแต่งธารน้ำร้อนขนาด กว้าง ราว 2 เมตร อุณหภูมิมีตั้งแต่ร้อนมากจนถึงแบบอุ่น ๆ สองฝั่งธารน้ำเป็นที่นั่งสำหรับให้นักท่องเที่ยว ได้นั่งห้อยขาแช่เท้าในน้ำแร่เพื่อเป็นการผ่อน คลายของ กล้ามเนื้อและสามารถรักษาโรคเชื้อราในเท้าได้อีกด้วย ในช่วง สุดท้าย น้ำค่อนอุ่นและเริ่มเย็นโดยจัดเป็นบ่อขนาดเล็ก สำหรับเด็ก ๆ ได้ลงไปเล่นแช่น้ำกันอย่างสนุกสนาน
เมื่อเดินเข้ามาถึงบ่อน้ำพุร้อน ด้านหน้าจัดเป็นบ่อน้ำร้อนขนาดใหญ่สำหรับให้นักท่องเที่ยวเข้าไปต้มไข่ ซึ่งน้ำร้อนสามารถต้มไข่ให้สุก ได้จริง โดยมีระยะเวลาในการต้ม ก็คือ 
1.แบบไข่ลวกต้มประมาณ 3 นาที 
2.แบบยางมะตูม ใช้เวลา ประมาณ 5-6 นาที
3.แบบสุกก็ต้มประมาณ 10-15 นาที เป็นกิจกรรมที่ต้องพิสูจน์เมื่อเข้ามา ท่องเที่ยว น้ำพุร้อนสันกำแพงแห่งนี้ และเป็นของกินยอด นิยมประจำน้ำพุร้อนสันกำแพง ทั้งดูน้ำพุร้อนที่พุ่งสูงทั้ง ต้มไข่ ทั้งกินไข่ต้ม สนุกสนานเพลิดเพลินและอิ่มกันถ้วนหน้า
ด้านในสุดเป็นบริเวณน้ำพุร้อนสันกำแพงอันเดือดพล่าน สองบ่อสองสายน้ำร้อนที่พุ่งขึ้นมาจากใต้พิภพพุ่ง สูงเป็นลำเป็นสายเสียงดัง ไปทั่วบริเวณ สายน้ำธรรมชาติค่อย ๆ แตกพรายเป็นละอองน้ำในอากาศสูงกว่า 20- 30 เมตร จากสายน้ำที่มีความร้อนด้านล่าง เมื่อพุ่งไปด้านบนอากาศเป็นละอองน้ำแล้วอุณหภูมิก็ลดลงเป็นละอองน้ำที่เย็น สบายเมื่อทีลมพัดผ่านหอบมาสัมผัสกับผิวกาย เมื่อเข้าไป ใกล้ ๆตัวน้ำพุ รู้สึกได้ถึงแรงดันความร้อนอันเดือดพล่านเหมือนเป็นพลังงานความร้อน อันมหาศาลจากใต้ผืนโลก ด้านล่างร้อนมาก ๆ น้ำพุร้อนสันกำแพงเป็นสถานที่ท่องเที่ยว ที่สามารถเที่ยวพักผ่อนได้ตลอดทุกฤดูกาล เป็นแหล่งท่องเที่ยวพักผ่อนที่ครบครันในทุกด้าน