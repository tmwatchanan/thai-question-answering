 การท่องเที่ยวแห่งประเทศไทย (ททท.) ยกความมหัศจรรย์ใต้ท้องทะเลขึ้นมาไว้บนท้องฟ้าชายหาดชะอำ โดยนำว่าวนานาชาติที่มีความสวยงามและยิ่งใหญ่อลังการ จากนักบินว่าวมืออาชีพจากนานาประเทศทั่วโลก 20 ทีม 9 ประเทศ เช่น คูเวต จีน เยอรมนี มาเลเซีย สิงคโปร์ เนเธอร์แลนด์ นิวซีแลนด์ อินโดนีเซีย และไทย มาร่วมโชว์ว่าวหลากหลายรูปแบบ สีสันสดใสสวยงามลอยอยู่เต็มท้องฟ้าสีครามที่เปรียบเหมือนเป็นโลกใต้ทะเลที่น่าค้นหา (Deep Blue Sea) นำทีมโดยพระเอกของงานนี้คือ "ฝูงว่าววาฬ" ขนาด 30-40 เมตร ที่เดินทางมารวมตัวกันโชว์ความยิ่งใหญ่บนท้องฟ้าชายหาดชะอำ
 ทั้งนี้งานเทศกาลว่าวนานาชาติประเทศไทย ประจำปี 2560 จัดขึ้นวันที่ 10-12 มีนาคม เวลา 10.00-20.00 น. บริเวณจุดชมวิวชายหาดชะอำ อำเภอชะอำ จังหวัดเพชรบุรี สอบถามรายละเอียดเพิ่มเติมได้ที่ การท่องเที่ยวแห่งประเทศไทย สำนักงานเพชรบุรี โทรศัพท์ 0 3247 1005-6, TAT Call Center 1672 หรือ เฟซบุ๊ก TAT Phetchaburi